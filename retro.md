Start, Stop, Continue, More of, Less of Wheel retrospektiivitekniikassa paperille piirretään ympyrä, joka jaetaan viiteen osaan otsikoiden osat tekniikan nimen ilmaisemien viiden kategorian mukaisesti. Kategoriat ohjaavat keskustelua menneestä sprintistä ja tiimin jäsenet esittävät kommentteja, jotka kirjataan asianmukaisiin kategorioihin. Ensimmäiseen kategoriaan kirjataan ajatuksia siitä, mitä ei tehty edellisessä sprintissä mutta voitaisiin ottaa käyttöön seuraavassa. Toiseen kategoriaan liittyvät pohdinnat siitä, minkä tekeminen pitäisi lopettaa tai mikä haittaa tai hidastaa tiimin tuottavuutta. Kolmanteen kategoriaan kuuluvat asiat joiden tekemistä halutaan jatkaa tai joita halutaan enemmän seuraavassa sprintissä, ja neljänteen mitä pitäisi olla vähemmän.
	Glad, Sad, Mad tekniikassa tiimin jäsenet kirjoittavat korteille lyhyitä huomautuksia edellisestä sprintistä, jonka jälkeen jokainen kuvailee kirjoittamaansa lyhyesti ja kiinnittää kortin valkotaululle. Kortti sijoitetaan taululla yhteen kolmesta kategoriasta, jotka on otsikoitu ’glad’, ’mad’ ja ’sad’, sen mukaan, mikä kategorioista parhaiten kuvaa kortin kirjoittajan kokemusta kirjoittamastaan huomiosta. Tämän jälkeen yksi tiimin jäsen kokoaa yhteen kortit, joissa on oleellisesti kyse samasta aiheesta, ja koko tiimi äänestää mistä aiheista halutaan keskustella. Keskustelua vetää esim. Scrum master, joka valitsee käsittelyyn aiheita niiden saamien äänien mukaan. Keskustelussa on tarkoitus keskittyä siihen, mitä asian suhteen tehdään seuraavassa sprintissä. Jokaisen vaiheen on tarkoitus kestää noin 10 minuuttia, ja loppukeskustelu jatkuu kunnes retrospektiiviin on käytetty 1 tunti tai keskusteltavat aiheet on kaikki käyty läpi.
